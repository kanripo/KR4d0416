# -*- mode: mandoku-view; -*-
#+TITLE: 拙軒集
#+DATE: 2015-08-25 00:08:14.406688
#+PROPERTY: ID KR4d0416
#+PROPERTY: BASEEDITION WYG    
#+PROPERTY: JUAN 卷四
<pb:KR4d0416_WYG_004-1a>¶
欽定四庫全書¶
　拙軒集卷四　　　　　　　金　王寂　撰¶
　　詞¶
　　　古漁父詞¶
一聲欵乃破蒼烟萬頃滄浪蘸碧天黄篾筏頭閑活計¶
緑蓑衣底懶因縁酉年酒易多卯飲亥日魚收縱午眠¶
坐笑磻溪太多事夢招西伯渭川畋¶
　　　昭君怨(江行詞/)¶
<pb:KR4d0416_WYG_004-1b>¶
一曲清江環碧兩岸蕭蕭蘆荻烟雨暗西山有無間¶
有酒須當痛飲百嵗黄粱一枕瞰莫放愁閑上眉端¶
　　　㸃絳唇(上太夫人夀/)¶
阿母瑶池夢迴風露青㝠曉六宫儀表曹大家風好¶
滿眼兒孫大國金花誥頭如葆未嘗聞道冷笑西河老¶
　　　同前(閨思/)¶
疎雨池塘一畨雨過香成陣海榴紅褪燕語低相問¶
冰簟紗㡡玉骨凉生潤沉烟噴日長人困枕破斜紅暈¶
<pb:KR4d0416_WYG_004-2a>¶
　　　菩薩蠻(春閨/)¶
回紋錦子慇懃織歸鴻㸃破晴空碧上盡最髙樓欄干¶
曲曲愁　黄昏猶竚立何處砧聲急强欲醉烏程醒時¶
月滿庭¶
　　　同前¶
鎮犀不動紅鑪窄宿酲惱損金釵客瑞鴨靉彫盤白毫¶
起鼻端　韓郎雙鬢老箇裏知音少留取麝煤殘臨鸞¶
學逺山¶
<pb:KR4d0416_WYG_004-2b>¶
　　　同前(迴文題扇圖/)¶
碧空寒露松枝滴滴枝松露寒空碧山逺抱溪灣灣溪¶
抱逺山　竹疎横岸曲曲岸横疎竹寒鷺宿平灘灘平¶
宿鷺寒¶
　　　採桑子(用司馬/才叔韻)¶
西風吹破揚州夢歇雨收雲宻約深論羅帶香囊取次¶
分　冷烟衰草長亭路銷黯離魂羞對芳罇剛道啼痕¶
是酒痕¶
<pb:KR4d0416_WYG_004-3a>¶
　　　同前¶
馬蹄如水朝天去冷落朝雲心事休論蘸甲從他酒百¶
分　不須更聽陽闗徹銷盡冰魂惆悵離樽衣上餘香¶
臂上痕¶
　　　同前¶
十年塵土湖州夢依舊相逢眼約心同空有靈犀一㸃¶
通　尋春自恨來何暮春事成空懊惱東風緑盡疎陰¶
落盡紅¶
<pb:KR4d0416_WYG_004-3b>¶
　　　減字木蘭花(送春/)¶
羽書催去落絮飛花縈不住湖上流鶯欲别頻啼三兩¶
聲　劉郎未到辜負東風何草草今度重來不放桃花¶
取次開¶
　　　同前¶
髻羅雙綰灔灔修眸秋水剪笑黶顰眉無限閑愁總未¶
知　虚簷月轉一曲未終腸已斷百斛明珠買得罇前¶
一醉無¶
<pb:KR4d0416_WYG_004-4a>¶
　　　同前¶
湖山明秀荳䓻梢頭春欲透學畫鴉兒多少閑愁總未¶
知　新聲皓齒惱損蘇州狂刺史一斛驪珠許我罇前¶
醉也無¶
　　　好事近(贈妓/)¶
玉帝掌書仙謫向世間初識一種可人情味肖江梅標¶
格　眉尖多様惜闗山無語淚偷拭别後錦城風月記¶
河東詞客¶
<pb:KR4d0416_WYG_004-4b>¶
　　　酒泉子(夫人生朝/)¶
褉飲連宵簾捲曉風香鴨噴兒孫羅拜捧金荷沸笙歌¶
　赤霜袍軟髻嵯峨名在仙班應不老人間嵗月儘飛¶
梭奈君何¶
　　　人月圓(再過真定贈蔡特夫/)¶
錦標彩鷁追行樂管領鎮陽春而今重到鶯花應笑老¶
眼黄塵　憑君問舍彫丘側准擬乞閑身北潭漲雨西¶
樓横月藜杖綸巾¶
<pb:KR4d0416_WYG_004-5a>¶
　　　鷓鴣天¶
秋後亭皋木葉稀霜前闗塞雁南歸曉雲散去山腰瘦¶
宿雨時來水面肥　吾老矣久忘機沙鷗相對不驚飛¶
柳溪父老應憐我荒却溪南舊釣磯¶
　　　同前¶
千頃玻璃錦繡堆弄粧人對影徘徊香薰木麝芳姿瘦¶
酒暈朝霞笑臉開　嬌倚扇醉翻杯莫隨雲雨下陽臺¶
平生老子風流慣消得冰魂入夢來¶
<pb:KR4d0416_WYG_004-5b>¶
　　　南鄉子(贈妓/并引)¶
　　　　大定甲辰馳驛過通州賢守開東閣出樂府¶
　　　　縹緲人作累累駐雲新聲明眸皓齒非妖歌¶
　　　　嫚舞欺兒童者可比怪其服色與噲等伍或¶
　　　　言占籍未久不得峻陟上游問之云青其姓¶
　　　　小字梅兒因感其事擬其姓名戲作長短句¶
　　　　以明日黄花蝶也愁歌之¶
綽約玉為肌宫額嬌黄淺更宜京洛風塵無逺韻心期¶
<pb:KR4d0416_WYG_004-6a>¶
只有多情驛使知　翠羽剪春衣林下風神固亦竒辛¶
苦半生誰掛齒顰眉似怨東君著子遲¶
　　　醉落魄(嘆世/)¶
百年旋磨等閑事莫教眉鎖功名畫餅相謾我冷煖人¶
情都在這些箇　璠璵不怕經三火蓮花未信淤泥涴¶
而今笑看浮生破禪榻茶烟隨分與他過¶
　　　一剪梅(蔡州作/)¶
懸瓠城髙百尺樓荒烟村落疎雨汀洲天涯南去更無¶
<pb:KR4d0416_WYG_004-6b>¶
州坐看兒童蠻語吳謳　過盡賓鴻過盡秋歸期杳香¶
歸計悠悠欄干凭遍不勝愁汝水多情却解東流¶
　　　漁家傲(夫人生朝/)¶
前日河梁修褉罷閑庭未拆秋千架萱草堂深飛夀斚¶
香滿把綵衣蘭玉森如畫　海上麻姑親命駕𤣥霜乞¶
得宜春夏快約伯鸞冠早掛筠牕下團欒共說無生話¶
　　　同前(瑞香/)¶
巖秀不隨桃李伴國香未許幽蘭換小睡最宜醒鼻觀¶
<pb:KR4d0416_WYG_004-7a>¶
簷月轉紫雲娘擁青羅扇　半世廬山清夢斷天涯邂¶
逅春風面茗椀不來羞自薦空戀戀野芹炙背誰能獻¶
　　　踏莎行¶
爆竹庭前樹桃門右香湯浴罷五更後髙燒銀燭瑞烟¶
噴金獸萱堂次第了相為夀　改嵗宜新應時納祐從¶
今諸事願勝如舊人生强健喜一年入手休辭最後飲酴¶
酥酒¶
　　　感皇恩(謾興/)¶
<pb:KR4d0416_WYG_004-7b>¶
天地一浮萍人生如寄畫餅功名竟何益百年渾醉三¶
萬六千而已過了一日也無一日　韶顔暗改良辰易¶
失絲竹盃盤但隨意酴醿賞罷更向牡丹叢裏戴花連¶
夜飲花前睡¶
　　　同前(贈妓/)¶
寳髻綰雙螺蹙金羅抺紅袖珍珠臂鞲匝十三絃上小¶
小剥葱銀甲陽闗三疊遍花十八　雁行歴歴鶯聲恰¶
恰洗盡歌腔舊謳啞坐中狂客不覺琉璃杯滑纒頭莫¶
<pb:KR4d0416_WYG_004-8a>¶
惜與金釵挿¶
　　　望月婆羅門(懐古/)¶
笑談罇爼坐中驚歎謫仙人烏絲落筆如神喚起小鬟¶
風味學按古陽春對瓊枝璧月朝暮長新　宦萍此身¶
嘆别後迹俱陳獨有芳温一念紅淚羅巾憑誰妙手為¶
寫寄崔徽一幅真聊慰我老眼黄塵¶
　　　同前(元夕/)¶
小寒料峭一畨春意換年芳蛾兒雪柳風光開盡星橋¶
<pb:KR4d0416_WYG_004-8b>¶
鐵鎖平地瀉銀潢記當時行樂年少如狂　宦遊異鄉¶
對節物只堪傷冷落譙樓淡月燕寢餘香快呼伯雅要¶
洗我窮愁九曲腸休更問勲業行藏¶
　　　驀山溪(退食感懐/)¶
山城塊坐空弔朋儕影撾鼔放衙休悄無人日長門静¶
折腰五㪷所得不償勞松暗老菊都荒誰為開三徑¶
及𤓰不代歸計渾無定羈客奈愁何儘消除詩魔酒聖¶
兒童蠻語生怕閏黄楊争左角夢南柯萬事從今省¶
<pb:KR4d0416_WYG_004-9a>¶
　　　洞仙歌(自為夀/)¶
先生老矣飽閱人間世磨衲簪纓等游戲趁餘生强健¶
好賦歸與收拾箇經卷藥爐活計　辟寒金剪碎漉蟻¶
浮香恰近重陽好天氣有荆釵舉案綵服兒嬉隨分地¶
且貴人生適意也不願堆金數中書願嵗嵗今朝對花¶
沉醉¶
　　　水調歌頭(上南京留守/)¶
聖世賢公子符節鎮名邦褰帷一見丰表無語已心降¶
<pb:KR4d0416_WYG_004-9b>¶
永日風流髙會佳夕文字清歡香霧濕蘭釭四坐皆豪¶
逸一飲百空缸　指呼間談笑裏鎮淮江平安千里烽¶
燧卧聽報雲牕髙帝無憂西顧姬公累接東征勲業世¶
無雙行捧紫泥詔歸擁碧油幢¶
　　　同前(木芙蓉/并引)¶
　　　　戊申季秋月十有九日賞芙蓉於汝南佑徳¶
　　　　觀酒酣為賦明月幾時有盖暮年遊宦之情¶
　　　　不能已也¶
<pb:KR4d0416_WYG_004-10a>¶
岸柳飄疎翠籬菊減幽香蝶愁蜂懶無賴冷落過重陽¶
應為百花開盡天公著意留與尤物殿秋光霽月烱疎¶
影晨露浥紅粧　奈無情風共雨送新霜嫁晚還驚衰¶
早容易度年芳祗恐韶顔難駐擬倩丹青寫照誰喚劔¶
南昌我亦傷流落老淚不成行¶
　　　紅袖扶(酌酒/)¶
風拂冰簷鎮犀動翠簾珠箔祕壺暖宫黄破萼寳薰閑¶
却玻瓈甕頭漉雪擘新橙秀色浮杯杓雙蛾小驪珠一¶
<pb:KR4d0416_WYG_004-10b>¶
串梁塵驚落　俗事何時了便可束置之髙閣笑半紙¶
功名何物被人拘縛青春等閑背我趁良時莫惜追行¶
樂玉山倒從教喚起紅袖扶著¶
　　　大江東去(弔舍弟/)¶
長堤千里過睢陽隠約江山如故憶昔斑衣為夀日伯¶
仲塤箎歌舞博勝香囊笑争𤓰葛膝上王文度西城南¶
浦月明扶醉歸路　重來華髮蒼顔故人應怪我平生¶
羇旅仲也風流今已矣俯仰人間今古閼伯層臺六王¶
<pb:KR4d0416_WYG_004-11a>¶
雙廟盡是經行處感時懐舊一襟清淚如雨¶
　　　同前(美人/)¶
破𤓰年紀黛螺垂雙髻珍珠羅抹婭姹吳音嬌滴滴風¶
裏啼鶯聲怯飛燕精神驚鴻標致初按梁州徹舞裙微¶
褪汗香融透春雪　少陵詞客多情當年曾爛賞湖州¶
風月自恨尋春來已暮子滿芳枝空結湘珮輕抛韓香¶
偷許空想凌波韈章臺楊柳可堪容易攀折¶
　　　同前¶
<pb:KR4d0416_WYG_004-11b>¶
芳姿蕙態笑人間脂粉尋常紅白大抵風流天也惜賦¶
與梅魂蘭魄袁相名姝謝家尤物縹緲真仙格朝來酒¶
惡可人一笑冰釋　韓郎老矣情懐鬢絲禪榻花落茶¶
烟濕心字慇懃通一線千刼消磨不得被底春温樽前¶
風味囘首傷春客却愁雲散等閑好夢難覔¶
　　　瑞鶴仙(上髙節度夀/)¶
轅門初射㦸看氣壓羣雄虹飛千尺青雲試長翮擁牙¶
旗金甲掀髯横策威行蠻貊令萬卒縱横坐畫蕩淮夷¶
<pb:KR4d0416_WYG_004-12a>¶
獻凱歸來斗印命之方伯　赫赫功名天壤歴事三朝¶
許身忠赤寒陂湛碧容卿輩幾千百看皇家圖舊紫泥¶
催去莫忘樽前老客願年年滿把黄花夀君大白¶
